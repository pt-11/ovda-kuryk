
<!doctype html>
<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<title>grażdanka</title>
<meta name="description" content="język maryjski">
<meta name="keywords" content="język maryjski">
<link rel="stylesheet" href="../pliki/css.css">
<link rel="icon" type="image/x-icon" href="../pliki/ikona-rose.svg">
</head>
<body style="font-family: bril;">

<p><b><a href="../spis-treści.html">spis treści</a> › grażdanka</b></p>
<hr>

<p>Hasło <b>grażdanka</b> w kilku słownikach i encyklopediach.</p>

<hr>

<p><b>Grażdanka</b> — alfabet oparty na cyrylicy, wprowadzony w Rosji przez Piotra Wielkiego (1708 r.) i używany (z pewnymi zmianami) do dziś.</p>
<p>— Kopaliński W., <cite>Słownik wyrazów obcych i zwrotów obcojęzycznych z almanachem</cite>, 2007.</p>

<hr>

<p><b>Grażdanka</b> — alfabet będący modyfikacją cyrylicy, wprowadzony w Rosji na początku XVIII wieku i od tego czasu będący tam w użyciu.</p>
<p>— <cite>Słownik języka polskiego</cite>, red. W. Doroszewski, 1996–1997. Wersja internetowa dostępna na <a href="https://doroszewski.pwn.pl/">doroszewski.pwn.pl</a>.</p>

<hr>

<p><b>Grażdanka</b> — alfabet oparty na cyrylicy, wprowadzony w Rosji na początku XVIII w., używany współcześnie w niektórych państwach z dominującą religią prawosławną.</p>
<p>— <cite>Wielki słownik języka polskiego PAN</cite>, red. nauk. P. Żmigrodzki. Dostępny na <a href="https://wsjp.pl/">wsjp.pl</a>.</p>

<hr>

<p><b>Grażdanka</b> — pismo rosyjskie. Zostało opracowane i wprowadzone z początkiem XVIII w. na polecenie Piotra I zamiast używanego dawniej w Rosji alfabetu cerkiewnosłowiańskiego, zwanego cyrylicą. Grażdanka jest jej zmodyfikowaną i unowocześnioną wersją. Najstarsza książka drukowana grażdanką wyszła w 1708.</p>
<p>Modyfikacja i unowocześnienie polegały z jednej strony na zbliżeniu kształtu liter do pisma łacińskiego, z drugiej — na usunięciu liter, które stały się zbędnę w wyniku rozwoju języka. Już w XVIII w. usunięto z grażdanki tzw. jusy, tj. litery oznaczające dawne samogłoski nosowe. Część liter zbędnych dla języka rosyjskiego usunęła dopiero reforma ortografii z przełomu 1917 i 1918.</p>
<p>Grażdankę z drobnymi modyfikacjami przyjęły kształtujące się z XIX i XX w. literackie języki Słowian prawosławnych: Ukraińców, Białorusinów, Bułgarów, Macedończyków, Serbów. Dostosowywanie grażdanki i tradycji cyrylickiej do współczesnych języków słowiańsich trwało niekiedy bardzo długo, np. Bułgarzy dopiero po II wojnie światowej usunęli litery Ѣ, Ѫ oraz zrezygnowali z pisania jeru twardego (Ъ) w wygłosie po spółgłoskach.</p>
<p>Grażdankę zastosowano także do niektórych języków niesłowiańskich. Do takich najstarszych adaptacji należy pismo osetyńskie (koniec XVIII w.). W ostanich kilkudziesięciu latach grażdankę zaadaptowano do wielu języków używanych na terenie byłego ZSRR, które dawniej nie miały tradycji literackiej.</p>
<p>— <cite>Encyklopedia językoznawstwa ogólnego</cite>, red. K. Polański, 1999.</p>

<hr>

<p><b>Grażdanka</b> — nazwa pisma rosyjskiego, utworzonego w XVIII w. na polecenie Piotra I Wielkiego zamiast używanego dawniej w Rosji alfabetu staro-cerkiewno-słowiańskiej cyrylicy; grażdanka jest jej zmienioną i unowocześnioną wersją; modyfikacje polegały na zbliżeniu kształtu liter do pisma łacińskiego i usunięciu liter, które stały się zbędne w rozwoju języka rosyjskiego, np. w XVIII w. — jusów oznaczających dawne samogłoski nosowe, z pozostałej części nieużywanych liter zrezygnowano w wyniku reformy ortografii na przełomie 1917 i 1918; grażdankę z pewnymi modyfikacjami przyjęły kształtujące się w XIX i XX w. literackie języki Słowian prawosławnych: Ukraińców, Białorusinów i Bułgarów; zmodyfikowaną grażdankę stosowano także do niektórych języków niesłowiańskich używanych na terenie ZSRR, które dawniej nie miały tradycji literackiej; najstarsza książka drukowana grażdanką wydana 1708.</p>
<p>— <cite>Obyczaje, języki, ludy świata</cite>, red. S. Żurawski, 2006.</p>

<hr>
</body>
</html>
