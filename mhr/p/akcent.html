
<!doctype html>
<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<title>wprowadzenie: akcent</title>
<meta name="description" content="język maryjski">
<meta name="fediverse:creator" content="@ptalar@mastodon.social">
<link rel="stylesheet" href="../../pliki/css.css">
<link rel="me" href="https://mastodon.social/@ptalar">
</head>
<body>

<p><b><a href="../../spis-treści.html">spis treści</a> › <a href="p.html">podręcznik maryjski</a> › wprowadzenie: akcent</b></p>
<hr>

<p>Akcent wyrazowy w języku maryjskim nie jest związany z konkretną sylabą w słowie. Ogólna zasada mówi, że akcent pada na ostatnią pełną samogłoskę. Z kolei pełne samogłoski to wszystkie oprócz: 1) samogłoski <b>ы</b> i 2) samogłosek <b>е</b>, <b>о</b> i <b>ӧ</b> na końcu wyrazu. (Te samogłoski są niemal zawsze niekacentowane w pozycji na końcu wyrazów. Wyjątki będą omawiane, jak tylko się pojawią). Niekacentowane <b>е</b>, <b>о</b> i <b>ӧ</b> na końcu wyrazu mają zredukowaną artykulację i wymieniają się z <b>ы</b>, gdy wyraz łączy się z przyrostkiem, np.: <b>тудо</b> [túdo ~ túdə] ‘on, ona’ — <b>тудым</b> [túdəm] ‘jego, ją’. Poniżej nieco przykładów.</p>
<p>1. Ostatnia samogłoska wyrazu jest pełna — akcent pada na ostatnią sylabę:</p>
<ul>
<li><b>вучаш</b> [vućáš] ‘czekać’</li>
<li><b>пайрем</b> [pajrém] ‘święto’</li>
<li><b>олма</b> [olmá] ‘jabłko’</li>
<li><b>пӱртӱс</b> [pürtǘs] ‘przyroda’</li>
<li><b>мотор</b> [motór] ‘ładny’</li>
<li><b>изи</b> [izí] ‘mały’</li>
</ul>
<p>2. Ostatnia samogłoska to <b>ы</b> — akcent schodzi z ostatniej sylaby i przesuwa się do przodu:</p>
<ul>
<li><b>эрык</b> [érək] ‘wolność’</li>
<li><b>калык</b> [kálək] ‘naród’</li>
<li><b>кӱчык</b> [kǘćək] ‘krótki’</li>
<li><b>пучымыш</b> [púćəməš] ‘kasza’ (tu akcent przesuwa się o dwie sylaby)</li>
</ul>
<p>3. Ostatnia samogłoska to <b>е</b>, <b>о</b> lub <b>ӧ</b> na końcu wyrazu — tu też akcent schodzi z ostatniej sylaby i przesuwa się do przodu</p>
<ul>
<li><b>кече</b> [kéće ~ kéćə] ‘dzień’</li>
<li><b>поро</b> [póro ~ pórə] ‘dobry’</li>
<li><b>шӱртӧ</b> [šǘrtö ~ šǘrtə] ‘nić’</li>
<li><b>пече</b> [péće ~ péćə] ‘ogrodzenie’</li>
<li><b>юмо</b> [júmo ~ júmə] ‘bóg’</li>
<li><b>кӱртньӧ</b> [kǘrtńö ~ kǘrtńə] ‘żelazo’</li>
</ul>
<p>Jeśli wyraz zawiera tylko zredukowane samogłoski, tj. tylko <b>ы</b> albo <b>ы</b> i <b>е</b>, <b>о</b> lub <b>ӧ</b> na końcu wyrazu, akcent przesuwa się na pierwszą sylabę:</p>
<ul>
<li><b>пылыш</b> [pə́ləš] ‘ucho’</li>
<li><b>кызыт</b> [kə́zət] ‘teraz’</li>
<li><b>шыже</b> [šə́že ~ šə́žə] ‘jesień’</li>
<li><b>лыве</b> [lə́ve ~ lə́və] ‘motyl’</li>
</ul>

<hr>
</body>
</html>
